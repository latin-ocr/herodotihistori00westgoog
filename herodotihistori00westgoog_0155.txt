ΚΛΕΙΩ.--ι. 202-206. 113
Ol. 6⁰. 8—82. 4.]

κεται, πλῆθος ἄπειρον ε’ς ἄποψιν· τοῦ ὧν δὴ πεδίου τοῦ
μεγάλου οὐκ ἐλαχίστην μοίρην μετέχουσι οἷ Μασσα-
γέται, ἐπ’ οὓς ὁ Κῦρος ἔσχε προθυμίην στρατεύσασθαι.
πολλά τε γάρ μιν καὶ μεγάλα τὰ ἐπαείροντα καὶ ε’πο- 2
τρῦνοντα ἦν. πρῶτον μὲν ἡ γένεσις, τὸ δοκέειν πλέον τι
εἶναι ἀνθρώπου· δεύτερα δὲ, ἡ εὐτυχίη ἧ κατὰ «τοὺς
πολέμους γενομένη· ὅκη γὰρ ἶθῦσειε στρατεύεσθαι Κῦ-
ρος, ἀμήχανον ἢν ἐκεῖνο τὸ ἔθνος διαφυγέειν.

Ἠν δὲ, τοῦ ἀνδρὸς ἀποθανόντος, γυνὴ τῶν Μασ- 205
σαγετέων βασιλεια· Τόμυρίς οἱ ἦν οὔνομα. ταύτην
πέμπων ὁ Κῦρος ε’μνᾶτο τῷ λόγῳ, θέλων γυναῖκα ἣν
ἔχειν. ἦ δὲ Τόμυρις συνιεῖσα οὐκ αὐτήν μιν μνώμενον, 2
ἀλλὰ τὴν Μασσαγετέων βασιληίην, ἀπείπατο τὴν πρόσ-
οδον. Κῦρος δὲ μετὰ τοῦτο, ὥς οἶ δόλῳ οὔ προεχώ- 3
ρεε, ε’λάσας ἐπὶ τὸν Ἀράξεα, ἐποιέετο ἐκ τοῦ ἐμφανέος
ἐπὶ τοὺς Μασσαγέτας στρατηίην, γεφύρας τε ζευγνύων Α, 0,
ἐπὶ τοῦ ποταμοῦ, διάβασιν τῷ στρατῷ, καὶ πύργους ἐπὶ ⁶²⁹·
πλοίων τῶν διαπορθμευόντων τὸν ποταμὸν οἰκοδομεό-
μενος. Ἔχοντι δέ οἱ τοῦτον τὸν πόνον, πέμψασα 206
ἦ Τόμυρις κήρυκα, ἔλεγε τάδε· “Ὠ βασιλεῦ Μήδων,
παῦσαι σπεύδων τὰ σπεύδεις· οὐ γὰρ ἂν εἰδείης εἴ τοι
ές καιρὸν ἔσται ταῦτα τελεύμενα· παυσάμενος δὲ, βασί-
λευε τῶν σεωυτοῦ, καὶ ἡμέας ἀνέχευ ὁρέων ἄρχοντας
τῶν περ ἄρχομεν. Οὔκων ἐθελῆσεις ὑποθήκῃσι τῇσίδε 2
χρέεσθαι, ἀλλὰ πάντα μᾶλλον ἢ δι’ ἡσυχίης εἶναι. σὺ 3
δέ ἢν μεγάλως προθυμέαι Μασσαγετέων πειρηθῆναι,
φέρε, μόχθον μὲν, τὸν ἔχεις ζευγνὺς τὸν ποταμὸν, ἄφες·
σὺ δὲ, ἡμέων ἀναχωρησάντων άπὸ τοῦ ποταμοῦ τριῶν
ἡμερέων ὁδὸν, διάβαινε ἐς τὴν ἡμετέρην. εἶ δ’ ἡμέας 4
βούλεαι ἐσδέξασθαι μᾶλλον ἐς τὴν ὑμετέρην, σύ τώυτὸ
τοῦτο ποίεε.” Ταῦτα δὲ ἀκούσας ὁ Κῦρος, συνεκάλεσε 5

τοι. ¹. · 1

