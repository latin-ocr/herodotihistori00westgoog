ew] ΕΥΤΕΡΠΗ.--ῙῙ. 143-146. 199

πρώτων λεγομένων θεῶν· Ἡρακλῆς δὲ τῶν δευτέρων,
τῶν δυώδεκα λεγομένων εἶναι· Διόνυσος δὲ, τῶν τρίτων,
οἳ ἐκ τῶν δυώδεκα θεῶν ἐγένοντο. Ἡρακλέϊ μὲν δὴ 2
ὅσα αὐτοὶ Αἰγύπτιοί φασι εἶναι ἔτεα ἐς ’Ἄμασιν βασιλέα,
δεδήλωταί μοι πρόσθε· Πανὶ δὲ ἔτι τούτων πλέονα λέγε-
ται εἶναι, Διονύσῳ δ’ ἐλάχιστα τούτων· καὶ τούτῳ πεντα-
κισχίλια καὶ μύρια λογίζονται εἶναι ές *Αμασιν βασιλέα.
καὶ ταῦτα Αἰγύπτιοι ἀτρεκέως φασὶ ἐπίστασθαι, αιέί τε a
λογιζόμενοι, καὶ alei ἀπογραφόμενοι τὰ ἔτεα. Διονύσῳ 4
μέν νυν τῷ ἐκ Σεμέλης τῆς Κάδμου λεγομένῳ γενέσθαι,
κατὰ ἑξακόσια ἔτεα καὶ χίλια μάλιστά ε’στι ἐς ε’μέ·
Ἡρακλέι· δὲ τῷ Ἀλκμήνης, κατὰ εἰνακόσια ἔτεα· Πανὶ ὅ
δὲ τῷ ἐκ Πηνελόπης, (έκ ταύτης γὰρ καὶ Ἑρμέω λέγεται
γενέσθαι ὑπὸ Ἑλλήνων ὁ Πάν’) ε’λάσσω ἕτεά ε’στι τῶν
Τρωῖκῶν, κατὰ τὰ ὀκτακόσια μάλιστα ές ε’μέ. Τού- 146
των ὧν ἀμφοτέρων πάρεστι χρᾶσθαι τοῖσί τις πείσεται
λεγομένοισι μᾶλλον· ε’μοὶ δ’ ὧν ἡ περὶ αὐτῶν γνώμη
ἀποδέδεκται. εἷ μὲν γὰρ φανεροί τε ἐγένοντο καὶ κατε· ²
γήρασαν καὶ οὗτοι ἐν τῇ Ἑλλάδι, κατάπερ Ἡρακλέης
ὁ ἐξ Ἀμφιτρύωνος γενόμενος, καὶ δὴ καὶ Διόνυσος ὁ ἐκ
Σεμέλης, καὶ Πὰν ὁ ἐκ Πηνελόπης γενόμενος, ἔφη ἄν
τις, καὶ τούτους ἅλλους, ἄνδρας γενομένους, ἔχειν τὰ
ἐκείνων οὐνόματα τῶν προγεγονότων θεῶν. νῦν δὲ Διό· 8
νυσόν τε λέγουσι οἱ Ἕλληνες, ὣς αὐτίκα γενόμενον ἐς
τὸν μηρὸν ἐνερράψατο Ζεὺς, καὶ ἤνεικε ές Νύσαν τὴν
ὑπὲρ Αἰγύπτου εὀῧσαν ε’ν τῇ Αἰθιοπίῃ· καὶ Πανός γε
πέρι οὐκ ἔχουσι εἰπεῖν ὅκη ἐτράπετο γενόμενος. δῆλά 4
μοι ὧν γέγονε, ὅτι ὕστερον ἐπύθοντο οἱ Ἕλληνες τούτων
τὰ οὐνόματα, ἢ τὰ τῶν ἄλλων θεῶν· ἀπ’ οὗ δὲ ἐπύθοντο
χρόνου, ἀπὸ τούτου γενεηλογέουσι αὐτῶν τὴν γένεσιν.
Ταῦτα μέν νυν αὐτοὶ Αἰγύπτιοι λέγουσι.

