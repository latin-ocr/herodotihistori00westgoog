KAE10.—-1.167-171 93
01. 58. 3—60. 8.]

δουλοσύνης εὐδαιμονήσειν, νήσων τε ἁπασέων μεγίστην
νεμομένους, καὶ ἄρχοντας ἄλλων· μένουσι δέ σφι’ εν τῇ
Ἰωνίῃ οὐκ ἔφη ἐνορᾶν ἐλευθερίην ἔτι ἐσομένην.’ Αὕτη3
μέν Βίαντος τοῦ Πριηνέος γνώμη, ἐπὶ διεφθαρμένοισι
Ἴωσι γενομένη. χρηστὴ δε καὶ πρὶν ἢ διαφθαρῆναι Ἰω-
νίην Θάλεω ἀνδρὸς Μιλησίου’ εγένετο, τὸ ἀνέκαθεν γένος
ἐόντος Φοίνικος· ὃς ἐκέλευε ἓν βουλευτήριον ’,Ιωνας
ἐκτησθαι, τὸ δὲ εἶναι ἐν Τέῳ· Τέων γὰρ μέσον εἶναι
Ἰωνίης. τὰς δέ ἄλλας πόλιας οἰκεομένας μηδὲν ἧσσον 4
νομίζεσθαι κατάπερ εἶ δῆμοι εἶεν. οὕτω μὲν δή σφι
γνώμας τοιασδε ἀπεδέξαντο.

Ἅρπαγος δέ καταστρεψάμενος Ἰωνίην, εποιέετο 171
στρατηίην ἐπὶ Κᾶρας καὶ Καυνίους καὶ Λυκίους, ἅμα
ἀγόμενος καὶ Ἴωνας καὶ Αἰολέας. Εἰσὶ δε τουτων 2
Κᾶρες μὲν ἀπιγμένοι ἐς τὴν ἤπειρον ἐκ τῶν νήσων. τὸ
γὰρ παλαιὸν ἐόντες Μίνω τε κατήκοοι, καὶ καλεόμενοι
Λέλεγες, εἶχον τὰς νήσους, φόρον μὲν οὐδένα ὑποτελέ-
οντες, ὅσον καὶ ἐγὼ δυνατός εἶμι μακρότατον ἐξικέσθαι
ἀκοῇ· οἶ δὲ, ὅκως Μίνως δέοιτο, ἐπλήρουν οἶ τὰς νέας.
ἅτε δὲ δὴ Μίνω τε κατεστραμμένου γῆν πολλὴν, ceals
εὐτυχέοντος τῷ πολέμῳ, τὸ Καρικὸν ἦν ἔθνος λογιμώ-
τατον τῶν ἐθνέων ἁπάντων κατὰ τοῦτον ἅμα τὸν χρόνον
μακρῷ μάλιστα. καί σφι τριξὰ ἐξευρήματα ἐγένετο, 4
τοῖσι οἱ Ἕλληνες ἐχρήσαντο. καὶ γὰρ ἐπὶ τὰ κράνεα 5
λόφους ἐπιδέεσθαι Κᾶρές εἶσι οἱ καταδέξαντες, καὶ ἐπὶ
τὰς ἀσπίδας τὰ σημήῖα ποιέεσθαι. καὶ ὄχανα ἀσπίσι a
οὗτοί εἶσι οἱ ποιησάμενοι πρῶτοι· τέως δὲ ἄνευ ὀχάνων ·
ἐφόρεον τὰς ἀσπίδας πάντες οἵπερ ἐώθεσαν ἀσπίσι
χρέεσθαι, τελαμῶσι σκυτίνοισι οἰηκίζοντες, περὶ τοῖσι
αὐχέσι τε καὶ τοῖσι ἀριστεροῖσι ὤμοισι περικείμενοι.
Μετα δὲ, τοὺς Κᾶρας χρόνῳ ὕστερον πολλφ Δωριέες τ

