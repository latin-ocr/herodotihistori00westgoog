86 ΗΡοΔοΤοΥ
[Δ.Ο.646-538.

ἔλεγε· ὁ δ’ ἀμείβετο τοῖσδε, δείσας μὴ ἀναστάτους
ποιήσῃ τὰς Σάρδις· “ Ὠ βασιλεῦ, τὰ μὲν οἰκότα εἴρηκας·
σὺ μέντοι μὴ πάντα θυμῷ χρέω, μηδὲ πόλιν ἀρχαίην
ἐξαναστήσῃς, ἀναμάρτητον ἐοῦσαν καὶ τῶν πρότερον,
4 καὶ τῶν νῦν ἑστεώτων. τὰ μὲν γὰρ πρότερον ἐγώ τε
ἔπρηξα, καὶ ἐγὼ ε’μῇ κεφαλῇ ἀναμάξας φέρω. τὰ δὲ νῦν

παρεόντα, Πακτύης γάρ ε’στι ὁ ἀδικέων, τῷ σὺ ἐπέτρεψας =
σΣάρδις, οὗτος δότω τοι δίκην. Λυδοῖσι δὲ συγγνώμην
ἔχων, τάδε αὑτοῖσι ἐπίταξον, ὦς μήτε ἀποστέωσι, μῆτε
σδεινοί τοι ἔωσι. ἀπειπε μέν σφι πέμψας ὅπλα ἀρῆῖα μὴ
ἐκτῆσθαι· κέλευε δέ σφεας κιθῶνάς τε ὑποδύνειν τοῖσι
Ὶεῖμασι, καὶ κοθόρνους ὑποδέεσθαι· πρόειπε δ’ αὐτοῖσι
κιθαρίζειν τε καὶ ψάλλειν καὶ καπηλεύειν παιδεύειν τοὺς
παῖδας. καὶ ταχέως σφέας, ὦ βασιλεῦ, γυναῖκας ἀντ’
ἀνδρῶν ὄψεαι γεγονότας, ὥστε οὐδέν δεινοί τοι ἔσονται
156μὴ ἀποστέωσι.” Κροῖσος μὲν δὴ ταῦτά οἱ
ὑπετίθετο, αἱρετώτερα ταῦτα εὑρίσκων Λυδοῖσι, ἦ
ἀνδραποδισθέντας πρηθῆναι σφέας· ἐπιστάμενος ὅτι ἢν
μὴ ἀξιόχρεων πρόφασιν προτείνῃ, οὑκ ἀναπείσει μιν
μεταβουλεύσασθαι· ἀρρωδέων δὲ, μὴ καὶ ὕστερόν κοτε
οἱ Λυδοὶ, ἢν τὸ παρεὸν ὑπεκδράμωσι, ἀποστάντες
2 ἀπὸ τῶν Περσέων ἀπόλωνται. Κῦρος δὲ ἡσθεὶς τῇ
8 ὑποθῆκῃ, καὶ ὑπεὶς τῆς ὀργῆς, ἔφη οἶ πείθεσθαι. καλέσας
δὲ Μαζάρεα ἄνδρα Μῆδον, ταῦτά οἱ ἐνετείλατο προειπεῖν
Λυδοῖσι, τὰ ὁ Κροῖσος ὑπετίθετο· καὶ πρὸς, ἐξανδρα-
ποδίσασθαι τοὺς ἄλλους πάντας, οἳ μετὰ Λυδῶν ἐπὶ
Σάρδις ἐστρατεύσαντο, αὑτὸν δὲ Πακτύην πάντως ζῶντα
157 ἀγαγεῖν παρ’ ἑωυτόν. ‘O μὲν δὴ ταῦτα ἐκ τῆς ὁδοῦ
2 ἐντειλάμενος, ἀπήλαυνε ἐς ἤθεα τὰ Περσέων. Πακτύης
δὲ πυθόμενος ἀγχοῦ εἶναι στρατὸν ἐπ’ ε’ωυτὸν ἰόντα,
⁸ &5⁰⁰8 ὄχετο φεύγων ἐς Κύμην. Μαζάρης δὲ ὁ Μῆδος

