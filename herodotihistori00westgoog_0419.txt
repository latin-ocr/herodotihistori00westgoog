01. 68 8] MEAHOMENH.—-1v. 149-152. 375

περιπλανώμενοι δὲ αὐτὴν οὗτοι, ἀπίκοντο καὶ ἐς Ἴτανον 8
πόλιν· ἐν ταύτῃ δέ συμμίσγουσι ἀνδρὶ πορφυρέῖ, τῷ
οὕνομα ἔην Κορώβιος· ὃς ἔφη ὑπ’ ἀνέμων ἀπενειχθεὶς
ἀπικέσθαι ἐς Λιβύην, καὶ Λιβύης ἐς Πλατέαν νῆσον.
μισθῷ δὲ τοῦτον πείσαντες ἦγον ἐς Θήρην. ἐκ δὲ Θήρης 4
ἔπλεον κατάσκοποι ἄνδρες τὰ πρῶτα, οὗ πολλοί. κατη-
γησαμένου δέ τοῦ Κορωβίου ἐς τὴν νῆσον ταύτην δὴ τὴν
Πλατέαν, τὸν μὲν Κορώβιον λείπουσι, σιτία καταλι-
πόντες ὅσων δὴ μηνῶν· αὐτοὶ δὲ ἔπλεον τὴν ταχίστην
ἀπαγγελέοντες Θηραίοισι περὶ τῆς νήσου. Ἀπο- 152
δημεόντων δὲ τούτων πλέω χρόνον τοῦ συγκειμένου τὸν
Κορώβιον ἐπέλιπε τὰ πάντα. μετὰ δὲ νηῦς Σαμίη, τῆς
ναύκληρος ἔην Κωλαῖος, πλέουσα ἐπ’ Αἰγύπτου, ἀπη-
νείχθη ἐς τὴν Πλατέαν ταύτην. πυθόμενοι δὲ οἷ Σάμιοι 2
παρὰ τοῦ Κορωβίου τὸν πάντα λόγον, σιτία οἶ ἐνιαυτοῦ
καταλείπουσι. αὐτοὶ δὲ ἀναχθέντες ἐκ τῆς νήσου, καὶ 8
γλιχόμενοι Αἰγύπτου, ἔπλεον, ἀποφερόμενοι ἀπηλιώτῃ
ἀνέμῳ· καὶ, οὔ γὰρ ἀνίει τὸ πνεῦμα, Ἡρακλέας στήλας
διεκπερήσαντες, ἀπίκοντο ἐς Ταρτησσὸν, θείῃ πομπῇ
χρεώμενοι. rb δὲ ἐμπόρων τοῦτο ἦν ἀκήρατον τοῦτον 4
τὸν χρόνον· ὥστε ἀπονοστήσαντες οὗτοι ὀπίσω, μέγιστα
δὴ Ἑλλήνων πάντων, τῶν ἡμεῖς ἀτρεκίην ἴδμεν, ἐκ φορ-
τίων ἐκέρδησαν, μετά γε Σώστρατον τὸν Λαοδάμαντος,
Αἶγινήτην· τούτῳ γὰρ οὐκ οἷά τέ ἐστι ἐρίσαι ἄλλον. οἱ ³
δὲ Σάμιοι τὴν δεκάτην τῶν ἐπικερδίων ἐξελόντες, ἓξ τά·
λαντα, ἐποιήσαντο χαλκήΐον, κρητῆρος Ἀργολικοῦ τρό-
πον· πέριξ δὲ αὐτοῦ γρυπῶν κεφαλαὶ πρόκροσσοί εἶσι·
καὶ ἀνέθηκαν ἐς τὸ Ἠραιον, ὑποστήσαντες αὐτῷ τρεῖς
χαλκέους κολοσσοὺς ἑπταπήχεας, τοῖσι γούνασι ἐρηρει-
σμένους. Κυρηναίοισι δὲ καὶ Θηραίοισι ἐς Σαμίους ἀπὸ G
τούτου τοῦ ἔργου πρῶτα φιλίαι μεγάλαι συνεκρήθησαν.

