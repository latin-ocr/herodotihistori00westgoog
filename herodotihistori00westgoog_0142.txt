100 ΗΡοΔ-ὸτογ
[ſtro. 538.

ς ταλάντων ὀκτακοσίων χρυσίου πεποίηται ταῦτα. ἔξω δέ
τοῦ νηοῦ, βωμός ε’στι χρύσεος. ἔστι δὲ καὶ ἄλλος βωμὸς
a μέγας, ὅπου θύεται τὰ τέλεα τῶν προβάτων. ε’πὶ γὰρ
τοῦ χρυσέου βωμοῦ οὐκ ἔξεστι θύειν, ὅτι μὴ γαλαθηνὰ
4 μοῦνα. ε’πὶ δὲ τοῦ ,μέζονος βωμοῦ καὶ καταγίζουσι λιβα-
νωτοῦ χίλια τάλαντα ἔτεος ἑκάστου οἱ Χαλδαῖοι, τότε
‘gn-‘2211 τὴν ὁρτὴν ἄγωσι τῷ θεῷ τούτῳ. Ἢν δὲ ἐν τῷ
τεμένεῖ τούτῳ ἔτι τὸν χρόνον ἐκεῖνον καὶ ἀνδριὰς δυώ-
δεκα πηχέων, χρύσεος, στερεός. ἐγὼ μέν μιν οὐκ εἶδον·
6τᾶ δὲ λέγεται ὑπὸ Χαλδαίων, ταῦτα λέγω. τούτῳ τῷ
ἀνδριάντι Δαρεῖος μὲν ὁ Ὑστάσπεος ἐπιβουλεύσας, οὐκ
ἐτόλμησε λαβεῖν· Ξέρξης δὲ ὁ ,Δαρείου ἔλαβε, καὶ τὸν
‘ ἱρέα ἀπέκτεινε, ἀπαγορεύοντα μὴ κινέειν τὸν ἀνδριάντα.
7 τὸ μὲν δὴ ,ἱρὸν τοῦτο οὕτω κεκόσμητο. ἔστι δὲ καὶ ἴδια
ἀναθήματα πολλά.

184 Τῆς δε Βαβυλῶνος ταύτης πολλοὶ μέν κου καὶ ἄλλοι
ἐγένοντο βασιλέες, τῶν ἐν τοῖσι Ἀσσυρίοισι λόγοισι
μνήμην ποιήσομαι, οἳ τὰ τείχεά τε ἐπεκόσμησαν καὶ

2 τὰ ἱρά· ἐν δὲ δὴ καὶ γυναῖκες δύο. ἦ μὲν πρότερον

2333: ἄρξασα, τῆς ὕστερον γενεῇσι πέντε πρότερον γενομὲνη,
τῇ οὕνομα ἦν Σεμίραμις. αὕτη μὲν ἀπεδέξατο χώματα
ἀντὶ τὸ πεδίον ε’όντα ἀξιοθέητα· πρότερον δὲ ἐώθεε ὁ

185 ποταμὸς ἀνὰ τὸ πεδίον πᾶν πελαγίζειν. Ἦ δὲ δὴ
δεύτερον γενομένη ταύτης· βασίλεια, τῇ οὕνομα ἦν Νίτω-
κρις, (αὕτη δὲ συνετωτέρη γενομένη τῆς πρότερον
ἀρξάσης,) τοῦτο μὲν, μνημόσυνα ἐλίπετο τὰ ἐγὼ
ἀπηγήσομαι· τοῦτο δὲ, τὴν Μήδων ὁρῶσα ἀρχὴν μεγά-
λην τε καὶ οὐκ ἀτρεμίζουσαν, ἅλλα τε ἀραιρημένα ἄστεα ¹
αὐτοῖσι, ἐν δὲ δὴ καὶ τὴν Νῖνον, προεφυλάξατο ὅσα

2 ἐδύνατο μάλιστα. Πρῶτα μὲν τὸν Εὐφρήτην ποταμὸν,
ῥέοντα πρότερον ἰθὺν, ὅς σφι διὰ τῆς πόλιος μέσης ῥέει,

 

