106 ΗΡοΔοΤοΥ
[A. c. 538.

καλέουσι, ἔστι ἁπασέων τῶν ἀρχέων πολλόν τι κρατί-
στη· ὅκου Τριτανταίχμῃ τῷ Ἀρταβάζου ἐκ βασιλέως
ἔχοντι τὸν νομὸν τοῦτον, ἀργυρίου μὲν προσῄει ἑκάστης
ἡμέρης ἀρτάβη μεστή· ἡ δέ ἀρτάβη, μέτρον ἐὸν Περ-
σικὸν, χωρέει μεδίμνου Ἀττικῆς πλεῖον χοίνιξι τρισὶ
ιἈττικῇσι. ἵπποι δέ οἶ αὐτοῦ ἦσαν ἰδίῃ, πάρεξ τῶν
πολεμιστηρίων, οἶ μὲν ἀναβαίνοντες τὰς θηλέας, ὀκτα-
κόσιοι· αἱ δέ βαινόμεναι, ἑξακισχίλιαι καὶ μύριαι.
ἀνέβαινε γὰρ ἕκαστος τῶν ἐρσένων τούτων ε’ίκοσι ἵππους.
5 κυνῶν δὲ ’Ῑνδικῶν τοσοῦτο δή τι πλῆθος ἐτρέφετο, ὥστε
τέσσερες τῶν ἐν τῷ πεδίῳ κῶμαι μεγάλαι, τῶν ἄλλων
ἐοῦσαι ἀτελέες, τοῖσι κυσὶ προσετετάχατο σιτία παρέ·
χειν. τοιαῦτα μὲν τῷ ἄρχοντι τῆς Βαβυλῶνος ὑπῆρχε
193 ἐόντα. ‘H δὲ γῆ τῶν Ἀσσυρίων ὕεται μὲν ὀλίγῳ,
καὶ τὸ ἐκτρέφον τὴν ῥίζαν τοῦ σίτου ἐστὶ τοῦτο. ἀρδό-
μενον μέντοι ἐκ τοῦ ποταμοῦ ἁδρύνεταί τε τὸ λήϊον,
καὶ παραγίνεται ὁ σῖτος· οὗ, κατάπερ ἐν Αἰγύπτῳ, αὐτοῦ
τοῦ ποταμοῦ ἀναβαίνοντος ἐς τὰς ἀρούρας, ἀλλὰ χερσί
2 τε καὶ κηλωνηΐοισι ἀρδόμενος. ἡ γὰρ Βαβυλωνίη χώρη
πᾶσα, κατάπερ ἡ Αἰγυπτίη, κατατέτμηται ἐς διώρυχας·
καὶ ἡ μεγίστη τῶν διωρύχων ἐστὶ νηυσιπέρητος. πρὸς ¹
ἥλιον τετραμμένη τὸν χειμερινόν· ἐσέχει δὲ ἐς ἄλλον
ποταμὸν ἐκ τοῦ Εὐφρήτεω, ἐς τὸν Τίγριν, παρ’ ὃν Νῖνος
8 πόλις οἴκητο. ἔστι δὲ χωρέων αὕτη ἁπασέων μακρῷ
4ἀρίστη, τῶν ἡμεῖς ἴδμεν, Δήμητρος καρπὸν ἐκφερειν. τὰ
γὰρ δὴ ἄλλα δένδρεα οὐδὲ πειρᾶται ἀρχὴν φέρειν, οὔτε
συκέην, οὔτε ἄμπελον, οὔτε ἐλαίην· τὸν δὲ τὴς Δημη-
τρος καρπὸν ὧδε ἀγαθὴ ἐκφέρειν ἐστὶ, ὥστε ἐπὶ διηκό-
σια μὲν τὸ παράπαν ἀποδιδοῖ· ἐπεὰν δὲ ἄριστα αὐτὴ
ῧὲωυτῆς ἐνείκῃ, ἐπὶ τριηκόσια ἐκφέρει. τὰ δὲ φύλλα
αὐτόθι τῶν τε πυρῶν καὶ τῶν κριθέων τὸ πλάτος γίνεται

