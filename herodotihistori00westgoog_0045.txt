munla-1. 1-5. 3
A. Ο. 1198 9]

ληνας δὴ μεγάλως αἰτίους γενέσθαι. προτέρους· γὰρ
ἄρξαι στρατεύεσθαι ἐς· τὴν Ἀσίην, ἢ σφέας ἐς τὴν Εὗ-
ρῶπην. τὸ μέν νυν ἁρπάζειν γυναῖκας, ἀνδρῶν ἀδίκων
νομίζειν ἔργον εἶναι· τὸ δὲ ἁρπασθεισέων σπουδὴν ποιή-
σασθαι τιμωρέειν, ἀνοήτων· τὸ δὲ μηδεμίαν ὥρην ἔχειν
ἁρπασθεισέων, σωφρόνων. δῆλα γὰρ δὴ, ὅτι, εἷ μὴ αὖ· 8
ταὶ έβουλέατο, οὐκ ἂν ἡρπάζοντο. σφέας μὲν δὴ, τοὺς 4
ἐκ τῆς Ἀσίης, λέγουσι Πέρσαι, ἁρπαζομενέων τῶν γυ·
ναικῶν λόγον οὐδένα ποιῆσασθαι· Ἕλληνας δὲ Λακεδαι-
μονίης εἵνεκεν γυναικὸς στόλον μέγαν συναγεῖραι, καὶ
ἔπειτα ἐλθόντας ές τὴν Ἀσίην. τὴν Πριάμου δύναμιν
κατελεῖν. άπὸ τούτου αἷεὶ ἡγήσασθαι τὸ Ἑλληνικὸν
σφίσι εἶναι πολέμιον. Τὴν γὰρ Ἀσίην καὶ τὰ ἐνοικέοντα
ἔθνεα βάρβαρα οἷκειεῦνται οἱ Πέρσαι, τὴν δὲ Εὐρώπην
καὶ τὸ Ἑλληνικὸν ἥγηνται κεχωρίσθαι.

Οὕτω μὲν Πέρσαι λέγουσι γενέσθαι, καὶ διὸ τὴν 5
Ἰλίου ἅλωσιν εὑρίσκουσι σφίσι έοῦσαν τὴν ἀρχὴν τῆς
ἔχθρης τῆς ἐς ’τοὺς Ἕλληνας. Περὶ δὲ τῆς Ἰοῦς οὐκ 2
ὁμολογέουσι Πέρσῃσι οὕτω Φοίνικες. οὔ γὰρ ἁρπαγῇ a
σφέας χρησαμένους λέγουσι ἀγαγεῖν αὐτὴν ἐς Αἴγυπτον,
ἀλλ’ ὡς ἐν τῷ Ἀργεῖ’ ε’μίσγετο τῷ ναυκλήρῳ τῆς νηός·
ἐπεὶ δέ ἔμαθεν ἔγκυος ἐοῦσα, αἰδεομένη τοὺς τοκέας, οὕ·-
τω δὴ ἐθελοντὴν αὐτὴν τοῖσι Φοίνιξι συνεκπλῶσαι, ὧς
ἂν μὴ κατάδηλος γένηται. ταῦτα μέν νυν Πέρσαι τε καὶ 4
Φοίνικες λέγουσι. Ἐγὼ δὲ περὶ μὲν τούτων οὒκ ἔρχομαι 5
ἐρέων ὡς οὕτως ἢ ἄλλως κως ταῦτα ἐγένετο· τὸν δὲ οἶδα
αὐτὸς πρῶτον ὑπάρξαντα ἀδίκων ἔργων ἐς τοὺς Ἕλληνας,
τοῦτον σημήνας, προβήσομαι ἐς τὸ πρόσω τοῦ λόγου,
ὁμοίως μικρὰ καὶ μεγάλα ἄστεα ἀνθρώπων ἐπεξιών. τὰ 6
γὰρ τὸ πάλαι μεγάλα ἦν, τὰ πολλὰ αὐτῶν σμικρὰ γέ-
γονε“ τὰ δὲ ἐπ’ ἐμοῦ ἢν μεγάλα, πρότερον ἦν σμικρά.

